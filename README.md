# bunker_angular
Дискусійна онлайн паті-гра про виживання після кінця світу. Настільна гра «Бункер» була розроблена в 2015 році. Перед вами онлайн видання  - з оновленими картами персонажів, катастроф і дослідження бункера. Завдяки допрацьованим правилам вигнані залишаються в грі, а наприкінці партії учасників чекає драматичний фінал.

Бункер 1.0 гра. Розмови в бункері після апокаліпсису
За сюжетом гри, вижилі після ядерного удару знаходять рятівний бункер. Ось тільки бункер негумовий, кисню в ньому вистачить лише для половини гравців. Чи зможете ви потрапити до числа щасливчиків?

Перед початком партії гравці отримують карти персонажів: кожному гравцю випадає по 1 випадковій карті з колод професій, біології, здоров'я, хобі, багажу та фактів. Також гравці отримають по 1 випадковій карті особливих умов. Усі карти зберігаються долілиць. Випадкова карта катастрофи показується на початку гри, слідом за нею показуються 5 карт бункера.

Перебіг гри
Партія триває 5 раундів. Раунд складається з таких фаз:

Дослідження бункера
Активний гравець перевертає і зачитує вголос будь-яку карту бункера.

Відкриття карт
Гравці по черзі відкривають по 1 карті персонажа. Кожному гравцеві дається 30 секунд, щоб переконати інших, чому його персонаж повинен потрапити в бункер. Інші гравці можуть ставити запитання.

Голосування
Усі гравці (навіть вигнані) дискутують і обговорюють почуте, пропонують кандидатів на вигнання. У голосуванні беруть участь невигнані й останній вигнаний. Кожен таємно записує ім'я жертви. Той, хто набрав найбільшу кількість голосів - виганяється.

Кінець гри
У базовому режимі порятунку всі вижилі перемагають.
У режимі відродження серед вижилих повинна залишитися пара, здатна продовжити рід людський.
У режимі історія виживання гравці повинні ще пережити катастрофу й випадкову загрозу. Вижилі відкривають й обговорюють позосталі карти персонажів. Вони вирішують, хто буде корисний після катастрофи і загрози, а хто - ні.
У режимі доля вигнаних персонажі, яких вигнали, потрапляють у свій бункер, а потім теж намагаються пережити катастрофу й загрозу.
